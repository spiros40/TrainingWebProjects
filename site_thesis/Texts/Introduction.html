<!DOCTYPE html>
<html lang="gr">
<head>
  <meta charset="UTF-8">
  <link rel="stylesheet" href="../Styles/main.css">
  
</head>
<body>

<article  class="artile_view">
  <p class="articleHeader" style="text-align: center; font-size: 28px;">Kατασκευή συστήματος συναγερμού</p>  
  <p>                          
      Ο σκοπός της ιστοσελίδας είναι να περιγράψει την κατασκευή ενός πλήρους συστήματος συναγερμού που μπορεί να υπάρχει
       και να επικοινωνεί αυτόνομα, διαθέτει όλες τις απαραίτητες μονάδες και λειτουργίες που περιέχει ένα συμβατικό 
       σύστημα αλλά επιπλέον διαθέτει το απαραίτητο υλικό και λογισμικό ώστε να μπορεί να επικοινωνεί και να ελέγχεται 
       από κινητό τηλέφωνο μέσω του διαδικτύου, δίνοντας στον χρήστη εκτός από τους συμβατικούς τρόπους ελέγχου ενός 
       συστήματος συναγερμού τη δυνατότητα απομακρυσμένου χειρισμού του.
      Το υλικό που θα χρησιμοποιηθεί αποτελείται από ολοκληρωμένες αναπτυξιακές πλακέτες γενικού σκοπού βασισμένες σε 
      μικροελεγκτές διαφόρων κατασκευαστών. Αντίστοιχα χρησιμοποιήθηκε το κατάλληλο λογισμικό για τη σχεδίαση και 
      προγραμματισμό της κάθε μονάδας του συστήματος. Η διασύνδεση των μονάδων έγινε με τη χρήση ειδικών πρωτοκόλλων επικοινωνίας. 
      
    </p>

     
        
    <p><div class="articleHeader">Εγκληματικότητα</div>
        Οι παράγοντες που θα οδηγήσουν ένα άτομο σε μια εγκληματική πράξη είναι πολλοί, σχετίζονται με την ψυχοσύνθεση, 
        τα βιώματα και την οικονομική κατάσταση του. Η αύξηση της εγκληματικότητας δημιουργεί το αίσθημα της ανασφάλειας
         και την ανάγκη της προστασίας. Η εγκληματικότητα έχει πολλές μορφές μια από αυτές είναι η διάρρηξη, λόγο του 
         μεγάλου αριθμού των κρουσμάτων είναι αρκετά δύσκολο το έργο των αρμοδίων αρχών, οπότε θα πρέπει να ληφθούν 
         μέτρα για την αποτροπή και σε ατομικό επίπεδο. Σε μια διάρρηξη δεν προκύπτουν μόνο υλικές ζημίες, το αποτέλεσμα 
         μιας τέτοιας πράξης και η ανάμνηση που αποτυπώνεται στον παθόντα, τον ακολουθούν για αρκετό καιρό, στερώντας του 
         την ηρεμία. Ένα σύστημα συναγερμού βοηθά να μειωθούν τέτοιες δυσάρεστες καταστάσεις, λειτουργώντας σα φύλακας 
         είναι σε θέση να προστατεύει τον χώρο μας.
    </p>
    
    
    <p><div class="articleHeader">Τι θα δούμε</div>
        Η παρούσα ιστοσελίδα περιγράφει την κατασκευή ενός αυτόνομου συστήματος συναγερμού που βασίζεται σε μικροελεγκτές.
         Παρουσιάζει το υλικό που χρησιμοποιήθηκε και περιγράφει αναλυτικά τα χαρακτηριστικά του, στη συνέχεια επεξηγείται 
         ο ρόλος που έχει στο σύστημα το κάθε εξάρτημα και ποια λειτουργία επιτελεί σε αυτό. Αναφέρονται τα πρωτόκολλα που 
         είναι απαραίτητα για τη διασύνδεση μεταξύ των συσκευών και πως χρησιμοποιούνται. Τέλος αναλύονται τα εργαλεία που
          χρησιμοποιήθηκαν και η περιγραφή της λειτουργίας του συστήματος.<br> 
        Μπορούμε να πούμε ότι το σύστημα συναγερμού  πραγματοποιήθηκε σε δυο φάσεις. Την πρώτη φάση που είναι η ανάλυση 
        των τεχνικών απαιτήσεων, πάνω στις οποίες πραγματοποιήθηκε ο σχεδιασμός. Κατόπιν, έχοντας υπόψη τις απαιτήσεις 
        προχωρήσαμε στην ανάπτυξη του. Ακολούθησε ο σχεδιασμός της εφαρμογής με τον απαραίτητο  καθορισμό των λειτουργιών.
        Στη δεύτερη φάση, πραγματοποιήθηκε η διασύνδεση του υλικού, με όλες τις απαραίτητες συνδέσεις και τα εξαρτήματα 
        που χρειάστηκαν, ακολούθησε ο δοκιμαστικός έλεγχος και οι βελτιώσεις που κρίθηκαν απαραίτητες. Τέλος ολοκληρώθηκε 
        η κατασκευή του συστήματος και αξιολογήθηκε η αξιοπιστία του. 
    </p>  

  
  <p><div class="articleHeader">Λίγα λόγια για τα συστήματα συναγερμού</div>
      Η ανάγκη του ανθρώπου να διαφυλάξει την οικογένεια και την περιουσία του, τον ανάγκασε να εφεύρει διάφορους τρόπους 
      για να προστατευθεί. Αρχικά χρησιμοποίησε τα οικόσιτα ζώα που τον προειδοποιούσαν για πιθανούς εισβολείς, έπειτα 
      για να ενισχύσει την ασφάλεια του χρησιμοποίησε διάφορους μηχανισμούς και κλειδαριές. Στη συνέχεια με την ανακάλυψη 
      του ηλεκτρικού ρεύματος κατασκευάστηκε ο πρώτος συναγερμός που μοιάζει αρκετά με τους σημερινούς. Κατοχυρώθηκε με 
      δίπλωμα ευρεσιτεχνίας το 1853 από τον αιδεσιμότατο Augustus Russell Pope 1819-1858, ο Edwin Holmes αγόρασε τα 
      δικαιώματα της ευρεσιτεχνίας και κατασκεύασε ο πρώτο σύστημα συναγερμού. <br>Στη συνέχεια και με την ανάπτυξη των 
      ηλεκτρονικών, τα συστήματα συναγερμού γίνονται ολοένα και εξυπνότερα καθώς και μικρότερα σε μέγεθος. Σήμερα 
      είναι πιο ασφαλή, πιο λειτουργικά και όσο η τεχνολογία εξελίσσεται γίνονται ολοένα και πιο αποτελεσματικά. 
      Η εγκατάσταση ενός συστήματος συναγερμού στο χώρο μας αποτελεί ανάγκη καθώς το επίπεδο των διαρρηκτών και 
      οι τεχνικές δεξιότητες που έχουν αναπτύξει τους επιτρέπουν να κάνουν εύκολα την δουλειά τους, αρκούν μόνο 
      μερικά λεπτά ώστε να εισέλθουν στο χώρο μας χωρίς να προκαλέσουν τον παραμικρό θόρυβο. Άλλωστε εδώ είναι 
      και το μυστικό της επιτυχία τους να μην γίνονται αντιληπτοί ώστε να έχουν το χρονικό περιθώριο για να δράσουν. 
      Χτίζοντας την ασφάλεια του σπιτιού μας μπορούμε να πούμε ότι σύμφωνα με το πρότυπο αξιολόγησης κινδύνου του μη 
      κερδοσκοπικού ευρωπαϊκού οργανισμού τυποποίησης CEN/CENELEC (Cenelec, 1978) κατηγοριοποιούμε τον κίνδυνο σε 
      τέσσερα επίπεδα (Grade). 
    <ol start="1">
      <li> Πρόκειται για χώρους με χαμηλό κίνδυνο κλοπής αφορά ιδιοκτησίες με χαμηλής αξίας περιεχόμενο, οι διαρρήκτες 
      αρκούνται στους προφανής τρόπους διάρρηξης.</li> 
      <li> Ιδιοκτησίες με αντικείμενα αξίας που μπορούν εύκολα να μεταπωληθούν, προσελκύουν διαρρήκτες με κάποια γνώση 
      πάνω σε συστήματα συναγερμού.</li>
      <li>Χώροι με περιεχόμενο μεγάλης αξίας, προσελκύουν διαρρήκτες που διαθέτουν εργαλεία και γνώσεις ώστε να μπορούν 
      να απενεργοποιήσουν ένα σύστημα συναγερμού.</li>
      <li>Αντιπροσωπεύει ιδιοκτησίες με υψηλότερο κίνδυνο και αφορά οργανωμένες ομάδες διαρρηκτών.</li> 
    </ol>
</p>
        
        <!-- <img id="main_hardware_view" title="Central alarm unit" src="../Photos/main_hardware_view.png" alt="Central alarm unit"> -->

        </article>

    </body>
    </html>